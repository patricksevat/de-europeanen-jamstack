---
templateKey: about-card
title: >-
  Ga uit van dingen die mensen herkennen. Negatief kan dan snel omslaan in
  positief
featuredimage: /img/Fietsstraat.jpg
featuredimage_alt: >-
  Foto van een fietsstraat met verkeersborden die aangeven dat het een
  fietsstraat is
---
Op 16 april 2015 waren Mark Schalekamp (schrijver/journalist) en Bart Barnas (hoofdredacteur AT5 / RTV Noord-Holland) te gast bij MEN om te vertellen hoe zij ingewikkelde thema's aanpakken in hun werk.

Mark Schalekamp begint met zich af te vragen hoe mensen denken in Nederland. Met zijn journalistiek project, Youropeans, wil hij zijn bijdrage leveren om de sociale cohesie te versterken in de EU. Hij bezocht 28 hoofdsteden, en interviewde in elke stad 8 typen mensen (namelijk, agent, dokter, immigrant, sekswerker, kapper, ondernemer en een lokale bekendheid). In zijn interviews staat de luisterende methode centraal. Hij vroeg ze over hun werk en Europa om daardoor een beter beeld te krijgen van de verschillen en de overeenkomsten in Europa. Hij is daarmee op zoek naar ´People´s Europe´, en stelde ze vragen als:

* ´Wat is je identiteit?´
* ´Wat vind je van Brussel?´

Volgens Mark wordt heel negatief over de EU in Nederland gedacht en blijven de mooie kanten van Europa onderbelicht. Des te nieuwer de lidstaten zijn, des te blijer ze met Europa zijn. Maar het blijft het lastig om de EU te verkopen. Wat doe je als de lidstaten de hakken in het zand hebben? Dan heb je ook nog het verschil tussen het arme zuiden en het rijke noorden. Zo wordt het in het noorden als een vanzelfsprekendheid gezien dat je armen helpt.

Mark erkent dat. Volgens hem zijn vooral ondernemers duidelijk over voordelen en nadelen van de EU.

Volgens Bart Barnas doet de EU helemaal niets met de burger. Volgens hem is het voornaamste probleem van de EU dat het allemaal over politiek gaat en dat het alleen wordt geassocieerd met geld. Daarom moet je om al die politiek van Nederland heengaan, want anders ga je niets bereiken. Je moet Europa op een andere manier gaan neerzetten. Zo is Barnas is zelf met zijn collega´s de provincie ingegaan om te vragen wat er speelt. Maar mensen weten niet waar Europa over gaat. Volgens hem is het heel effectief om met mensen te praten: je vertelt ze over hun probleem en geeft ze gelijk kennis.

Bart vergelijkt de EU met banken. Net zoals banken heeft de EU een imagoprobleem. In het nieuws worden altijd de negatieve aspecten besproken. Als je Europa niet kunt verkopen via de ogen van de burger, eindig je net als ABN AMRO. Maar buiten de bonussen doen de banken ook veel goeds. Denk hierbij bijvoorbeeld aan (een lijst van) projecten die een bank sponsort. Mensen kunnen zelf hun (positieve) ervaringen vertellen. Dit kan ook voor Europa.

Volgens hem bestaat de EU uit ongrijpbare stereotypen voor de huiskamer. Daarom moet je vanaf onderaf met elkaar in gesprek gaan. Laat mensen zien wat ze aan een project hebben. Nederlanders denken namelijk al snel ´what´s in it for me?´. Mensen zijn niet geïnteresseerd in beleidsmakers, ze willen geen afstandelijk contact.

In plaats daarvan moet je de EU verkopen als merk. Zelfs prinsessenhagelslag moet je verkopen: Je moet alles verkopen!

In het kort: zoek verbindingen die mensen herkennen en begrijpen. Negatief kan namelijk snel omslaan in positief.

Volgens Bart gaat er veel geld naar Nederland. Als je een deel apart zet voor de media, kun je het de burger laten zien. Dit moet niet op elitair niveau gebeuren, zoals documentaires, het moet toegankelijk zijn voor de gewone man. Praat over iets anders en laat Europa als aspect mee laten lopen.
