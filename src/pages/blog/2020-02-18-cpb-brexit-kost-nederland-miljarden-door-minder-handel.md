---
templateKey: blog-post
Auteur: Lieke Schuitmaker
title: 'CPB: Brexit kost Nederland miljarden door minder handel'
date: 2016-08-17T19:12:00.000Z
description: >-
  Het centraal planbureau heeft de mogelijke gevolgen van een Brexit voor de
  Nederlandse economie onderzocht en komt tot de conclusie dat een eventueel
  vertrek van het Verenigd Koninkrijk (VK) uit de Europese Unie Nederland harder
  raakt dan andere EU-landen.
featuredimage: /img/brexit-referendum-uk-1468255044bIX.jpg
featuredimage_alt: >-
  Foto met halve vlag van de Europese Unie en een halve vlag van het Verenigd
  Koninkrijk
tags:
  - brexit
---
Het centraal planbureau heeft de mogelijke gevolgen van een Brexit voor de Nederlandse economie onderzocht en komt tot de conclusie dat een eventueel vertrek van het Verenigd Koninkrijk (VK) uit de Europese Unie Nederland harder raakt dan andere EU-landen. Dit komt omdat Nederland veel handel drijft met het VK. Door teruglopende handel kan het economisch verlies voor Nederland oplopen tot 1,2 procent van het bruto binnenlands product in 2030, oftewel 10 miljard euro. Mogelijk leidt minder handel ook tot minder innovatie.

Met name de sectoren ‘chemie, kunststof en rubber, ’elektronische apparatuur’, ‘motorvoertuigen en onderdelen’, ‘voedsel verwerkende industrie’ en ‘metalen en mineralen’ - samen 12 procent van ons bruto binnenlands product zullen te maken krijgen met een productieverlies van mogelijk 5 procent.
