---
templateKey: about-card
title: 'Rotterdamse haven: EU hard nodig in de concurrentie met Antwerpen en Hamburg'
featuredimage: /img/havenarbeider.jpg
featuredimage_alt: Zwart-wit foto van een havenarbeider
---
Op 1 oktober 2014 vertelde Jaap Jelle Feenstra, Public Affairs Officer van het Havenbedrijf Rotterdam, over hoe de haven zo goed mogelijk kan opereren en hoe de EU de haven hierbij kan helpen. Ook onderstreepte hij het belang van communcatie over Europa en hoe de EU relevant is voor het Havenbedrijf Rotterdam.

Jaap Jelle Feenstra lichtte allereerst de belangrijkste bedreiging voor de haven toe: het ontbreken van een gelijk speelveld binnen Europa. Hiermee doelde hij op het ontbreken van staatssteun aan de Nederlandse havenbedrijven; de haven van Antwerpen en Hamburg ontvangen deze steun echter wel. Dit is een ongelijkheid die moet worden aangepakt op Europees niveau. Daarnaast ontbreekt er een ´sense of urgency´ bij de Nederlandse overheid als het gaat om het aanleggen van infrastructuur zoals het aanleggen van spoorwegen. Hiervoor is jarenlange besluitvorming nodig wat de doorvoer van goederen niet bevorderd.

De Rotterdamse haven heeft op verschillende manieren al geprobeerd de relevantie van de EU voor het Havenbedrijf duidelijk te maken, zoals tijdens het Havendiner en bij de presentatie van de halfjaarcijfers van de haven van Rotterdam. In de Havenkrant (oplage 400.000) heeft de voorzitter van de haven in een interview het belang van Europa voor het HbR onderstreept.

De slotboodschap van Jaap Jelle Feenstra deze middag was: ´*Het belang van Europa moet je communiceren.´*
