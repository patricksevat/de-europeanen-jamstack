---
templateKey: about-card
title: Europa op de agenda van de bloemensector
featuredimage: /img/bloemen kassen.jpg
featuredimage_alt: Afbeelding van orchideën in een kas
---
Henk van Ginkel, lobbyist van de Vereniging van Bloemenveilingen, heeft tijdens de bijenkomst van 19 juni 2014 verteld over de bloemensector en de interne Europese markt.

Iedereen in het Westland is bezig met de productie van bloemen: boekhouders, kappers, vrachtvervoer, ze leven er allemaal van. Er is veel indirecte werkgelegenheid, een verborgen diamant. De Vereniging van Bloemenveilingen in Nederland (VBN) heeft zo'n 5000 leden en een totalen omzet van 4,4 miljard euro, met ruwweg 4000 werknemers. Kijkend naar de export komt 2,8 miljard uit Europa (van de 3,3 miljard uit export) waarvan 970 miljoen uit Duitsland. De hele sector planten en bloemen verschaft 250.000 mensen werk, waarvan 110.000 indirect. De lagergeschoolden hiervan zeggen nee tegen de EU terwijl ze er wel van eten. Men ziet Europa als een bedreiging. Maar er wordt juist zeer veel handel gedreven binnen de Europese interne markt.

**Ondernomen acties door VBN:**

* Europarlementariërs zijn uitgenodigd om een bezoek te brengen aan de kassen en zo het gesprek aan te gaan met de tuinders, de kasmedewerkers en de vervoerders.In de kassen wordt er naar de radio geluisterd. Via BNR heeft de sector interviews gedaan en ook op de lokale radio van Katwijk hebben ze gesproken met de meeste EP leden.
* Het inhouse blad van de VBN met een oplage van ruim 60.000 heeft verschillende artikelen geschreven over het Europese dossier. Daarnaast heeft Henk de redactie gevraagd om vaker informatieve stukken te schrijven over EU regelgeving, zoals met betrekking tot een laag btw op bloemen en minder bestrijdingsmiddelen e.d.

**Gevolg:** Er kwamen discussies over Europa tijdens de ledenvergadering, iets wat normaliter niet voorkomt.
