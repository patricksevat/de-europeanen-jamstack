---
templateKey: about-card
title: Interne markt Europa heeft vliegen voor burgers toegankelijk gemaakt
featuredimage: /img/Schiphol-plaza-ns.jpg
featuredimage_alt: Foto van de ingang van Schiphol Plaza
---
Tijdens de bijeenkomst van 7 mei 2014 vertelde Klaas Pel, hoofd public affairs van Schiphol over de hobbels bij belangenbehartiging en hoe deze op te lossen. En over de praktijk met vragen rond zijn PA visie t.o.v. de luchthaven Schiphol. 

Want “in hoeverre is Europa belangrijk voor Schiphol? “, vraagt Rinus van Schendelen. Klaas Pel reageert direct; Schiphol staat op plaats 4 in aantallen passagiers en op plaats 3 met hoeveelheid vracht. Daarmee is Europa erg belangrijk voor Schiphol. De Nederlandse luchthaven wordt gezien als een vanzelfsprekendheid. Dit is echter niet waar. De lokale markt van de Randstad telt 6 miljoen inwoners en toch vervoert Schiphol 10% van alle passagiers in Europa! In 1992 zijn de “open lucht grenzen” naar beneden gegaan. Vroeger was vliegen vooral weggelegd voor welgestelden en zakenreizigers. De interne markt heeft Europa voor de burger veel toegankelijker gemaakt.

Op de vraag of Schiphol last heeft van het negatieve opinie klimaat tegenover Europa antwoordt Klaas Pel dat Schiphol een zelfstandige entiteit is met het Ministerie van Financiën als grootaandeelhouder. (70%). Dit is een grote uitdaging want hoe kan jij je aandeelhouder en de burgers bereiken? Op Schiphol is de burger luchtreiziger, ondernemer, werknemer maar ook de bewoners (Amstelveen, Hoofddorp, Aalsmeer) en zijn tevens stakeholders als het om geluidsoverlast gaat.

Schiphol beschikt over een eigen TV-kanaal met name om de luchthaven te promoten. Daarnaast maakt Schiphol deel uit van het DB van het VNO-NCW. Met een manifest dat geschreven is op banengroei.
