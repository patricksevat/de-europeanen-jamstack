---
templateKey: 'about-page'
path: /about
title: De Europeanen bouwt verder op MEN
---

De website De Europeanen vloeit voort uit de werkzaamheden van het Maatschappelijke Europa Netwerk MEN.
MEN was een netwerk voor maatschappelijke organisaties die met stakeholders en de huiskamers willen gaan communiceren over hun belang in Europa. Het netwerk is opgericht in 2013 en werd actief in 2014.

MEN is opgericht vanuit de gedachte dat de aangesloten organisaties veel baat hadden bij de Europese samenwerking, maar dat het draagvlak onder hun achterban voor diezelfde EU aan het afbrokkelen was.

Maatschappelijke organisaties (bedrijven, branches, overheden) deden en doen veel met Europa en bereiken er veel. Tegelijkertijd waren en zijn ze terughoudend om daarover te communiceren, uit angst om in een gepolitiseerde discussie terecht te komen. Of ze weten niet hoe ze onderwerpen interessant kunnen maken voor hun stakeholders en tot in de huiskamers.

Stilte over Europa is echter op de langere termijn schadelijk voor de belangen van de organisatie, en MEN had tot doel deze negatieve spiraal doorbreken door organisaties van elkaar te laten leren en hen uit te dagen om te laten zien wat Europa voor hen betekent, zodat ze hun verhaal over Europa kunnen gaan vertellen aan stakeholders en huiskamers.

In 2016 is MEN in de oude vorm gestopt en heeft het netwerk besloten zich nog meer op online communicatie toe te leggen. Het resultaat hiervan vindt u in de vorm van deze site.

Hieronder zijn de verslagen van de bijeenkomsten van MEN opgenomen.